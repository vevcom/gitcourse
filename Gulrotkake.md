# Gulrotkake

![Gulrotkake med ostekrem](./img/Gulrotkake-med-ostekrem.jpg)

Gulrotkake med ostekrem er både saftig og godt, og ostekremen på toppen er uimotståelig! Gulrotkake i langpanne er ypperlig å ta med til skoleavslutninger, dugnader og festlige lag.

## Ingredienser

Til 20 porsjoner

- 4 stk. egg
- 4 dl sukker
- 3,5 dl soyaolje , eller annen smaksnøytral olje
- 500 g gulrot
- 6 dl hvetemel
- 1 ss bakepulver
- 1 ts malt kanel

Ostekrem:

- 200 g kremost naturell
- 200 g mykt smør
- 200 g melis

Til pynt:

- 1 stk. gulrot

## Framgangsmåte

1. Bland sammen egg, sukker og olje i en stor bolle.
2. Riv gulrot fint, og ha revet gulrot i bollen.
3. Sikt mel, bakepulver og kanel, og ha det i bollen. Bland røren godt sammen. 
4. Kle en liten langpanne, ca. 25 x 40 cm med bakepapir. Hell røren over i pannen.
5. Sett kaken nederst i ovnen på 180 °C og stek i ca. 45 minutter. Stikk en trepinne i midten av kaken og sjekk om kaken er ferdig stekt. Hvis det ikke fester seg noe til pinnen er kaken ferdig. 
6. Legg en rist over formen og snu kaken rundt. Løft av formen og fjerne bakepapiret. La kaken avkjøle på risten.
7. La smøret til glasuren bli romtemperert, slik at det har samme konsistens som kremosten. Pisk kremost, smør og melis med håndmikser eller i hurtigmikser til du får en glatt krem med smørbar konsistens.
8. Bre ostekremen over kaken og pynt eventuelt med gulrotstrimler.

